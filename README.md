# Instrukcija užsiregistravusiems

1. Susikurk GitHub paskyrą

Prisiregistruok GitHub platformoje naudodamas tą patį el. paštą, su kuriuo registravaisi į Kalėdinį TECHIN programavimo iššūkį.

2. Sukurk viešą GitHub repozitoriją

Sukurk naują viešą (public) repozitoriją, į kurią talpinsi savo užduočių sprendimus.

3. Prisijunk prie iššūkio užduočių su savo GitHub paskyra

Apsilankyk adventas.techin.lt ir prisijunk naudodamas GitHub paskyrą.

4. Kasdienės užduotys nuo gruodžio 1 d.

Svetainėje adventas.techin.lt kiekvieną rytą, gruodžio 1–22 dienomis tavęs lauks nauja užduotis.

5. Sprendimus talpink į GitHub

Išspręstas užduotis įkelk į savo viešą GitHub repozitoriją iki 2026 m. sausio 4 d. — geriausia, jei po užduotį atliksi kasdien, tačiau visiškai pakanka, jei visas jas atliksi iki nurodytos žaidimo pabaigos datos.

---

# Užduočių vertinimo kriterijai

1. Funkcionalumas (30%)

   - Ar kodas atitinka užduoties reikalavimus ir veikia pagal numatytą paskirtį?
   - Ar kodas reaguoja į vartotojo veiksmus ir teisingai atlieka numatytas funkcijas?
   - Ar suprogramuoti elementai veikia tiksliai ir be klaidų?

2. Kodo kokybė ir struktūra (20%)

   - Ar kodas yra tvarkingas, lengvai skaitomas ir organizuotas?
   - Ar tinkamai naudojami kodo komentarai?
   - Ar kodas logiškas, parašytas atsižvelgiant į gerąsias kodo rašymo praktikas?
   - Ar vengta perteklinio kodo ir dubliuotų eilučių? Ar kodas efektyvus ir optimizuotas?

3. Klaidų valdymas ir stabilumas (10%)

   - Ar sprendimas numato galimas klaidas (pvz., įvesties klaidas, duomenų trūkumą) ir jas tinkamai apdoroja, kad vartotojas suprastų, kas nutiko?
   - Ar klaidų pranešimai yra informatyvūs ir padeda vartotojui imtis tinkamų veiksmų? Ar vartotojui pateikiama aiški informacija, kaip taisyti įvesties klaidas (pvz., „Neteisingas el. pašto formatas“)?
   
4. Atlikimas (40%)

   - Iki 2026-01-04 23.59 val. atliktų užduočių kiekis.

---

# Rastos klaidos/neatitikimai pavyzdžiuose

- 8th of December. Blogai sugeneruotas raštas pavyzdyje. (1,4) langelyje yra '.' nors turėtų būti 'S'. Atitinkamai bloga suma kartojasi ir kituose tolesniuose langeliuose.
- 13th of December. Sąlygoje nurodyta, jog merginų vardai baigiasi 'a', tačiau pavyzdyje pateikta ir 'Akvilė', kurios vardas baigiasi 'ė'.
- 20th of December. Blogai suskaičiuota Jingle Sparkfoot sąskaita: London 12x0,5=6 + Paris 7x0,4=2,8, viso 8,8. Taip pat skiriasi ir Total = 31,30.

---